Рішення від 28.02.2025 № 3501 Про встановлення розміру кошторисної заробітної плати для звичайних умов будівництва, який ураховується при визначенні вартості будівництва (нового будівництва, реконструкції, реставрації, капітального ремонту, технічного переоснащення) об’єктів, що споруджуються із залученням бюджетних коштів, коштів комунальних підприємств, установ та організацій, а також кредитів, наданих під державні гарантії (Криворізька міська рада)

КРИВОРІЗЬКА МІСЬКА РАДА

РІШЕННЯ

LX сесія VIII скликання

28.02.2025 м. Кривий Ріг № 3501

Про встановлення розміру кошторисної заробітної плати для звичайних умов будівництва,
який ураховується при визначенні вартості будівництва (нового будівництва, реконструкції,
реставрації, капітального ремонту, технічного переоснащення) об’єктів, що споруджуються
із залученням бюджетних коштів, коштів комунальних підприємств, установ та організацій,
а також кредитів, наданих під державні гарантії

З метою встановлення рівня кошторисної заробітної плати при визначенні вартості будівництва, що здійснюється із залученням коштів бюджету Криворізької міської територіальної громади, коштів державних і комунальних підприємств, установ та організацій, а також кредитів, наданих під державні гарантії; відповідно до Порядку розрахунку розміру кошторисної заробітної плати, який враховується при визначенні вартості будівництва об’єктів, затвердженого Наказом Міністерства регіонального розвитку, будівництва та житлово-комунального господарства України від 20 жовтня 2016 року № 281, зі змінами; керуючись Законом України «Про місцеве самоврядування в Україні», міська рада вирішила:

1. Установити розмір кошторисної заробітної плати для звичайних умов будівництва (при розряді складності робіт 3.8), який ураховується при визначенні вартості будівництва (нового будівництва, реконструкції, реставрації, капітального ремонту, технічного переоснащення) об'єктів, що споруджуються із залученням бюджетних коштів, коштів комунальних підприємств, установ та організацій, а також кредитів, наданих під державні гарантії, – 20 300 (двадцять тисяч триста) грн 00 коп.

2. Визнати таким, що втратило чинність, рішення міської ради від 26.01.2022 № 1107 «Про встановлення розміру кошторисної заробітної плати для звичайних умов будівництва, який ураховується при визначенні вартості будівництва (нового будівництва, реконструкції, реставрації, капітального ремонту, технічного переоснащення) об’єктів, що споруджуються коштом бюджету Криворізької міської територіальної громади».

3. Контроль за виконанням рішення покласти на постійну комісію міської ради з питань планування бюджету, економіки та регуляторної політики, координацію роботи - на заступника міського голови відповідно до розподілу обов’язків.

Секретар міської ради Юрій ВІЛКУЛ
